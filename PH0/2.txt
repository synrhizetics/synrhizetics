ank klmw br ḥya. mlk gbr ol yady wbl pol.kn btḥ wbl pol. wkn ab ḥya wbl pol. wkn aḥ šal wbl pol. wank klmw kr tm(t) maš polḥ bl pol hlpny(h)m . kn bt aby bmtkt mlkm adrym wkl šlḥ yd lhlḥm . wkt byd mlkm km aš aklt zqn wkm aš aklm yd. wadr oly mlk dnnym wškr ank oly mlk ašr. wolmt ytn bš wgbr bswt. ank klmw br ḥya yšbt ol ksa aby lpn hmlkm hlpnym ytlnn mškbym km klbym . wank lmy kt ab wlmy kt am wlmy kt aḥ. wmy bl ḥz pn š šty bol odrṣ wmybl ḥz pn alp šty bol bqr wbol ksp wbol ḥrṣ. wmy bl ḥz ktn lmnory wbymy ksy bṣ. wank tmkt mškbm lyd whmt št nbš km nbš ytm bam . wmy bbny aš yšb tḥtn wyzq bspr z mškbm al ykbd lborrm wborrm al ykbd lmškbm . wmy yšḥt hspr z yšḥt raš bol ṣmd aš lgbr w yšḥt raš bol ḥmn aš lbmḥ wrkbol bol bt
