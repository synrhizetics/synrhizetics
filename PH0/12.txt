ank aztwd hbrkbol
obd bol aš adr awrk mlk dnnym
poln bol ldnnym lab wlam yḥw ank ayt
dnnym yrḥb ank arṣ omq adn lmmṣa š
mš wod mbay wkn bymty kl nom ldnny
m wšbo wmnom wmla ank oqrt por wpo
l ank ss ol ss wmgn ol mgn wmḥnt ol
mḥnt bobr bol walm wšbrt mlṣm
wtrq ank kl hro aš kn barṣ wyṭna ank
bt adny bnom wpol ank adny nom
wyšb ank ol ksa aby wšt ank šlm at
kl mlk wap babt poln kl mlk bṣdqy
bḥkmt wbnom lby wbn ank ḥmyt o
zt bkl qṣyt ol gblm bmqmm baš kn
ašm rom bol agddm aš bl aš obd
kn lbt mpš wank aztwd štnm tḥt pom
y wbn ank ḥmyt bmqmm hmt lšbtnm dnn
ym bnḥt lbnm won ank arṣt ozt bmba
šmš aš bl on kl hmlkm aš kn lpny wa
nk aztwd antnm yrdm ank yšbm ank
bqṣt gbly bmṣa šmš wdnnym
